---
title: Letové fáze
translationKey: "missionPlan"
eleventyNavigation:
  key: Letové fáze
  parent: Apollo
  order: 2
---
## Start a oběh Země 
Mise začíná startem rakety Saturn V z Kennedyho vesmírného střediska a první fáze zahrnuje dosažení parkovací orbitální dráhy okolo Země ve výšce zhruba 185 kilometrů. V průběhu letu dochází k odpojení nejprve prvního (S-IC) a posléze i druhého (S-II) raketového stupně. Po navedení třetího stupně (S-IVB) na parkovací orbitální dráhu dojde k vypnutí jeho motoru. Celý tento proces trvá zhruba 12 minut. V následující 1 hodině a 20 minutách loď obíhá kolem Země. Při tom se kontrolují systémy a loď je orientována za účelem správného navedení na kurz k Měsíci (tzv. TLI - Trans Lunar Injection). 

## TLI -Trans Lunar Injection a cesta k Měsíci
Zhruba po jednom oběhu Země dochází opět k zážehu třetího stupně (S-IVB) rakety Saturn V, který definitivně vystřelí loď z oběžné dráhy Země směrem k měsíci k Měsíci (TLI - Trans Lunar Injection). Po ukončení zážehu (~ 5 minut) se od třetího stupně odděluje velitelský a servisní modul (CSM), otáčí se v prostoru a zahajuje dokovací manévr. Cílem je spojit se s lunárním modulem (LM), který je stále uložený ve třetím stupni rakety Saturn V. Po úspěšném spojení se sestava CSM-LM odděluje od třetího stupně. Kombinovaná vesmírná loď CSM-LM pak pokračuje směrem k Měsíci sama. Je řízena palubními počítači s občasnými korekčními zážehy servisního modulu. Cesta k měsící trvá dalších 62 hodin.

## LOI - Navedení na měsíční oběžnou dráhu a příprava na sestup
Po dosažení Měsíce posádka zažehne motor servisního modulu a zahájí brzdící manévr za účelem navedení na orbitální dráhu okolo Měsíce (tzv. LOI - Lunar Orbit Insertion). Poté posádka začíná s přípravami pro sestup na měsíční povrch. Kontrolují se systémy, aktivuje se LM, dojde ke vstupu do LM a ve finále i oddělení LM od CSM. Celá tato fáze trvá několik hodin a kombinovaná sestava CSM-LM při ní několikrát oběhne Měsíc.

## Sestup lunárního modulu a přistání
LM se odděluje od CSM modulu, dochází k zážehu motoru na LM a začíná zhruba 12 minutový sestup na povrch Měsíce řízený kombinací palubních počítačů a manuálním pilotováním astronautů. 

## Operace na povrchu a odlet z Měsíce
V této fázi je nejvíce odlišností mezi jednotlivými Apollo misemi. Všechny mise ale provedly alespoň jednu EVA, sbíraly vzorky, fotografovaly a instalovaly vědecké experimenty. Zatímco Apollo 11 zůstalo na měsíčním povrchu zhruba 21 hodin, u mise Apollo 16 a 17 už to bylo více jak 70 hodin. Na rozdíl od jedné EVA u Apollo 11 provedly mise Apollo 15-17 EVA hned tři.  Nakonec ale všechny mise odstartovaly z Měsíce, aby se znovu spojily s velitelským modulem CSM, který zůstal na měsíční oběžné dráze.

## TEI - Trans Earth Injection a cesta zpět
Po úspěšném znovusetkání a spojení CSM s LM dochází k přenesení přenesení měsíčních vzorků a dalšího vybavení do velitelského modulu. Poté dojde k odhození vzestupné části LM a přípravám k tzv. TEI - Trans Earth Injection. Po správném nasměrování CSM modulu přichází znovu zážeh motoru (~ 2 minuty) sevisního modulu a definitivní opuštění měsíční oběžné dráhy. Začíná cesta zpět na Zemi. Trvá zhruba 90 hodin. Na konci této cesty dochází k oddělení servisního a velitelského modulu. Velitelský modul je poté nasměrován pro vstup do atmosféry s cílovým dopadem v pacifickém oceánu.
 
<br>

## Odkazy:
- Vizualizace letového plánu Apollo 11:
 <a href="/assets/img/apollo/mission_plan.jpg" 
    data-pswp-width="7000" 
    data-pswp-height="2300" 
    target="_blank">
    <img src="/assets/img/apollo/mission_plan_thumbnail.jpg" alt="" />
</a>